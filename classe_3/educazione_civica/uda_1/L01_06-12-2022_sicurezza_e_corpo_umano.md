# Sicurezza per lavori elettrici  

La legislazione prevede che il datore di lavoro si occupi di ridurre i possibili rischi elettrici.  
Con **rischio** si intende la combinazione tra la probabilita' e la gravtia' del  
possibile infortunio o danno per la salute di una persona esposta ad uno o piu' pericoli.  
Volendo semplificare il concetto potremmo dire che $rischio = probabilita \cdot gravita$  

## Art.80 - Obblighi del datore di lavoro

>Il datore di lavoro prende le misure necessarie affinché i lavoratori siano salvaguardati  
dai tutti i rischi di natura elettrica connessi all’impiego dei materiali, delle apparecchiature  
e degli impianti elettrici messi a loro disposizione.  

## Art.82 - Lavori sotto tensione  

>E' vietato eseguire lavori sotto tensione. Tali lavori sono tuttavia consentiti  
nei casi in cui le tensioni su cui si opera sono di sicurezza, secondo quanto previsto  
dallo stato della tecnica o quando i lavori sono eseguiti nel rispetto delle norme vigenti.  

1. Per sistemi di categoria 0 e I purché l'esecuzione di lavori su parti in tensione  
   sia affidata a lavoratori riconosciuti dal datore di lavoro come idonei per tale  
   attività secondo le indicazioni della pertinente normativa tecnica
2. Per sistemi di categoria 2 e 3 purche' i lavori su parti in tensione siano effettuati  
   da aziende autorizzate, con specifico provvedimento del Ministero del lavoro,  
   della salute e delle politiche sociali, ad operare sotto tensione

# Corrente elettrica e corpo umano  

Il corpo umano è un sacco d’acqua nel quale si agitano molti ioni. Gli ioni in movimento  
costituiscono una corrente elettrica.
Ogni attività fisiologica è accompagnata da una attività elettrica (l’elettrocardiogramma per il cuore, elettroencefalogramma per il cervello, elettromiogramma per il
muscolo, ecc. ).
Una corrente elettrica esterna, che si somma alle correnti fisiologiche interne può  
alterare le funzioni vitali dell’organismo, fino a provocare effetti letali.
La soglia di sensibilità (percezione) della lingua è dell’ordine di qualche decina di microampere.
La soglia di percezione sui polpastrelli delle dita è invece di $0.5mA$ in corrente alternata  
e di $2mA$ in corrente continua.

I principali effetti deleteri che la corrente elettrica produce sul corpo umano sono i seguenti:  
1. tetanizzazione (contrazione dei muscoli)
2. arresto della respirazione
3. ustioni
4. fibrillazione ventricolare