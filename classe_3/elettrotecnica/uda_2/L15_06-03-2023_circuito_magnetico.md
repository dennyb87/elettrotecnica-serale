# Circuito magnetico e legge di Hopkinson  

Come si nota in figura, le linee di forza di un campo magnetico formano un circuito chiuso, questo prende il nome di **circuito magnetico**. Ci sono ovviamente linee di forza anche fuori dal nucleo magnetico, ma queste vengono ignorate per semplicita' e prendono il nome di **flusso disperso**.  

![magnetic_circuit](https://user-images.githubusercontent.com/7195133/224168072-e1f2cd06-7713-4071-a0bf-ad2bc8cdf369.jpg)  

In un certo senso, si puo' paragonare il flusso in un circuito magnetico ad una corrente di un circuito elettrico. Intuitivamente allora, a parita' di forza magnetomotrice (o elettromotrice), se la resistenza del circuito aumenta, allora il flusso deve diminuire.  

$\dfrac{V}{R} = I$  

$\dfrac{F_m}{R_m} = \phi$  

Questa prende il nome di **legge di Hopkinson**, dove $F_m$ e' la forza magnetomotrice mentre $R_m$ e' la **riluttanza magnetica**, ovvero l'attitudine di un corpo ad impedire il passaggio delle linee di flusso. Vogliamo ora derivare questa legge partendo dalla definizione di flusso magnetico.  

$\phi = B \cdot S = \mu \cdot H \cdot S = \mu \cdot \dfrac{NI}{\ell a} \cdot S$  

Isolando la causa del flusso, ovvero la forza magnetomotrice $F_m = NI$ si ha allora che:  

$NI = \dfrac{1}{\mu} \cdot\dfrac{\ell a}{S} \cdot \phi$  
