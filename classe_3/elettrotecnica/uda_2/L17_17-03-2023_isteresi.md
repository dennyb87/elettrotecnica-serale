# Isteresi  

![hysteresis](https://user-images.githubusercontent.com/7195133/226163473-803c2692-073f-4e1a-b9e3-e9a2af9b0ed9.gif)  

**Isteresi** deriva dal greco, significa *"venire in ritardo"*, e si puo' definire in generale come il fenomeno per cui lo stato corrente di un sistema dipende dagli stati precedenti. Questa dipendenza fa si' che il sistema possa reagire in ritardo rispetto alle sollecitazioni applicate proprio a causa degli stati precedenti. Nel caso dei materiali ferromagnetici si parla appunto di una **magnetizzazione residua** anche quando il campo magnetizzante non e' piu' presente, o addirittura applicato nel verso opposto. Questa e' la proprieta' che sta alla base della memorizzazione magnetica su nastri e hard disks.  

## Domini magnetici  

![magnetic_domains](https://user-images.githubusercontent.com/7195133/226165573-b9cf0239-e35a-4203-a309-feea69720b2a.gif)  

Per comprendere il motivo per cui questo accade dobbiamo andare ad esaminare il comportamento del materiale a livello atomico. Ricordiamo che le orbite elettroniche possono essere viste come spire in cui scorre una sola carica, ma un movimento ordinato di cariche e' una corrente, ed una corrente crea inevitabilmente un campo magnetico. Percio' possiamo vedere il materiale come un insieme di cosiddetti **domini magnetici** i quali sono solitamente orientati in modo pseudocasuale (a meno che non si tratti di magneti naturali).  

![magnetic_domains_to_solenoid](https://user-images.githubusercontent.com/7195133/226173556-104369a4-bc84-46dc-b6a6-4e81aa1ef498.jpg)  

Se allora si immerge un materiale ferromagnetico in un campo magnetizzante, si potra' allora osservare che i domini magnetici si orienteranno secondo la direzione del campo applicato, ottenendo lo stesso effetto che si avrebbe da un solenoide, ovvero un campo di induzione magnetica.    

## Ciclo di isteresi   

![initial_magnetization_curve](https://user-images.githubusercontent.com/7195133/226174852-fdb53896-003a-4e97-98bb-3baa19392827.jpg)  

Quando il campo magnetizzante e' tale da constringere tutti i domini ad orientarsi nella stessa direzione, si e' raggiunto il **punto di saturazione**, per cui all'aumentare di $H$ non si ha piu' un apprezzabile incremento del campo di magnetizzazione $B$ del materiale.  

![isteresi_from_book](https://user-images.githubusercontent.com/7195133/226177662-157762d8-e665-49ae-9272-993cfcaad067.jpg)

Una volta raggiunto il punto di saturazione, se si diminuisce il campo magnetizzante $H$, per esempio diminuendo la corrente nel caso di un solenoide, si puo' osservare che il campo di induzione $B$ non diminuisce nello stesso modo in cui e' aumentato, ma i nuovi valori risultano piu' elevati di quelli precedenti, e quando la corrente, e quindi $H$, raggiunge zero, si ha una cosiddetta **induzione residua** $B_r$.  

Se si inverte il campo di induzione, sempre nel caso di un solenoide, invertendo il verso della corrente, si puo' notare che e' possibile portare $B$ di nuovo a zero, ma questo avviene con un valore $H_c$ diverso da zero. Il campo necessario per portare $B$ a zero viene chiamata appunto **forza coercitiva** $H_c$.  

Da qui in poi il comportamento di $B$ si rivela essere uguale ed opposto, raggiungendo la saturazione, ed eventualmente tornando a zero, con un valore di $H_c$ uguale ed opposto.  

La curva ottenuta prende il nome di **ciclo di isteresi**, e la sua area rappresenta la quantita' di energia persa trasformatasi in calore.  

## Deduzione  

Dobbiamo concludere che dato un certo materiale, ed un dato valore di corrente, o campo magnetizzante, non e' possibile derivare il campo di induzione senza conoscere la storia del materiale, in quanto per un singolo valore di $H$ si possono avere tre possibili valori di $B$.  

![no_solutions_to_get_b](https://user-images.githubusercontent.com/7195133/226179227-52c48a15-088f-4fd5-a0a3-64f4af4ab3c3.jpg)
