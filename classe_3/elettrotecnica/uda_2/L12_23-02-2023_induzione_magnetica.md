# Induzione magnetica  

![forces_on_magnetic_needle](https://user-images.githubusercontent.com/7195133/222002443-3b85d307-88cc-4897-9d9c-e0779d91c89e.jpg)  

In figura si hanno due masse magnetiche $M_N$ ed $M_S$ ai lati, ed un sensore anch'esso costituito da due masse magnetiche di piccola entita' $m_n$ ed $m_s$. Si notano allora una coppia di forze, uguali ed opposte. La prima formata dalla somma delle forze agenti su $m_n$. L'altra in modo del tutto analogo e' invece la risultante delle forze agenti su $m_s$.  

Il campo magnetico $H$ e' allora definito come:  

$\vec{F_R} = \vec{F_{Sn}} + \vec{F_{Nn}}$

$H = \dfrac{|\vec{F_R}|}{m_n}$  

Ovvero il solo contributo dei poli $M_N, M_S$ nella forza esercitata sulla massa $m_n$ del sensore.  

## Causa ed effetto  

Dato un campo magnetico $H$ a seconda del materiale che questo attraversa e' possibile osservare una variazione nel comportamento delle linee di forza nello spazio. Il motivo e' che $H$ costringe le orbite elettroniche del materiale ad orientarsi o meno in direzione del campo $H$, si dice quindi che $H$ magnetizza il materiale, infatti $H$ e' anche detta forza magnetizzante, o magnetomotrice.  

Se $H$ e' la causa, allora $B$ e' l'effetto, ovvero il campo di **induzione magnetica**, il quale tiene appunto conto del mezzo su cui $H$ agisce.  

$B = \mu \cdot H$  

Il coefficiente $\mu$ detta **permeabilita' assoluta** del materiale, tiene quindi conto del materiale, o assenza di materiale nel caso del vuoto. Questo esprime l'attitudine del materiale a magnetizzarsi in presenza di un campo magnetico. La permeabilita assoluta del materiale e' il prodotto tra la permeabilita' del vuoto $\mu_0$ e quella relativa $\mu_r$ quest'ultima e' semplicemente il rapporto tra la permeabilita' del materiale e quella del vuoto.    

$\mu = \mu_r \cdot \mu_0$  

$\mu_r = \dfrac{\mu}{\mu_0}$  

L'unita' di misura della permeabilita' magnetica, e' l'henry al metro $H/m$, mentre la permeabilita' relativa $\mu_r$ essendo un rapporto tra due grandezze con la stessa unita' di misura e' adimensionale.  

![b_field_in_materials](https://user-images.githubusercontent.com/7195133/221428064-2f1f2fff-e2fd-4e35-8c70-7f6d5c04fd2f.jpg)  

Si puo' notare in figura come a parita' di $H$ differenti tipi di materiale rendano $B$ piu' o meno intenso.

Nel caso del vuoto allora si ha che $B = B_0 = \mu_0 \cdot H$ in quanto la permeabilita' relativa del vuoto e' uguale ad 1 visto che viene usato come riferimento.  

I materiali diamagnetici e paramagnetici hanno una permeabilita' relativa pressoche' uguale ad 1. Piu' precisamente quelli **diamagnetici** come il rame hanno $\mu_r \le 1$ mentre i **paramagnetici** come l'alluminio $\mu_r \ge 1$. I ferromagnetici, come il ferro, presentano invece un'alta permeabilita' relativa, molto maggiore di 1, anche centinaia di volte $\mu_r \gg 1$. Quando si e' in presenza di un materiale, allora la permeabilita' relativa puo' aumentare o diminuire l'induzione:  

$B = \mu_r \cdot B_0 = \mu_r \cdot \mu_0 \cdot H$  

| materiale      |               |
| -------------- | ------------- |
| vuoto          | $\mu_r = 1$   |
| diamagnetico   | $\mu_r \le 1$ |
| paramagnetico  | $\mu_r \ge 1$ |
| ferromagnetico | $\mu_r \gg 1$ |