# Il diodo  

![diode_1n4007dc](https://user-images.githubusercontent.com/7195133/229378830-cc6f0eee-1ee1-4c79-bdc4-0e417423208d.jpg)  

Il diodo come abbiamo accennato in precedenza e' composto da una **giunzione PN** ovvero due parti opportunamente drogate di un semiconduttore come per esempio il silicio. All'interno si hanno allora due regioni neutrali separate da una **zona di svuotamento** (assenza di cariche libere). La zona di svuotamento agisce presenta quindi una **barriera di potenziale** impedendo il passaggio di cariche tra le due regioni. Applicando una tensione nella direzione giusta, detta **polarizzazione diretta**, si riesce a superare questa barriera ed ottenere cosi' il passaggio di corrente.   

![pn_junction_forward_bias](https://user-images.githubusercontent.com/7195133/229378721-3641b26c-7795-41b4-9449-63383fbf9835.gif)

La tensione necessaria a superare la barriera varia a seconda del materiale, per il silicio e' intorno ai $0.6 \div 0.7\ V$.  

![pn_junction_forward_reverse](https://user-images.githubusercontent.com/7195133/229378694-91ee98d1-14d6-47e7-a209-8b3402b08856.jpg)  

In **polarizzazione inversa** si puo' invece osservare un allargamento della zona di svuotamento, in quanto le cariche libere verrano attratte nelle rispettive direzioni, causando un incremento di ioni al confine della zona di svuotamento.  

## Diodo come raddrizzatore  

![diode_bridge_animation](https://user-images.githubusercontent.com/7195133/230850760-ed1603ed-f645-485f-9355-f3210eb0f14e.gif)  

Collegando opportunamente quattro diodi e' possibile raddrizzare la tensione/corrente. Si noti come all'uscita del componente e quindi sul carico, la tensione/corrente sono sempre nella stessa direzione.  

Il **ponte di diodi** viene utilizzato per esempio negli alimentatori, componente che che permette di portare tutte le semionde sullo stesso quadrante.  

![power_supply_block_diagram](https://user-images.githubusercontent.com/7195133/230859303-b9e345f4-dc18-4e96-8d9c-aa2b797b72ff.jpg)

## Curva caratteristica  

E' importante rendersi conto che il diodo e' un componente non lineare, ovvero all'aumentare della tensione la corrente che vi scorre attraverso cambia in modo non lineare. In polarizzazione diretta su un diodo al silicio, si avra' una resistenza altissima sotto la tensione di soglia, e di conseguenza nessun passaggio di cariche. Quando la tensione approccia la tensione di soglia, allora la resistenza cambia, cosi' come la corrente. Qualcosa di analogo accade in polarizzazione inversa ma con una soglia maggiore, e l'indesiderata distruzione della giunzione.  

![diodo_curva_caratteristica](https://user-images.githubusercontent.com/7195133/230865042-017702e8-d36c-4758-ab75-e03d219ef7c0.jpg)
