# Generalizzazione dei prodotti notevoli  

Abbiamo affrontato i prodotti notevoli senza specificare un dettaglio molto importante 
cioe' che le equivalenze restano vere indipendentemente dal contenuto dei termini.  
Per intendersi se esaminiamo una somma per differenza:  

$(a + b)(a - b) = a^2 - b^2$  

Questa uguaglianza resta vera anche nel caso in cui i termini siano per esempio polinomi.  
Prendiamo per esempio questa espressione:  

$(x^2 + x - y)\cdot(- x - y + x^2)$  

Forse non si nota immediatamente ma, se riarrangiamo i termini troveremo che questa  
non e' altro che una somma per differenza.  

$[(x^2 - y) + x]\cdot[(x^2 - y) - x]$  

E' importante notare che  

$a = x^2 - y$  
$b = x$  
$(a + b)(a - b)$  

Se questo e' vero allora deve godere delle stesse proprieta' di una somma per  
differenza, e allora:  

$[(x^2 - y) + x]\cdot[(x^2 - y) - x] = (x^2 - y)^2 - x^2 = x^4 + y^2 - 2x^2y -x^2$  

Questo e' importante perche' ci permette di manipolare anche espressioni complesse  
sfruttando le proprieta' relativamente semplici dei prodotti notevoli.  


