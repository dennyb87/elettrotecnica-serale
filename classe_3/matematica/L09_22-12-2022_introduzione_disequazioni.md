# Introduzione alle disequazioni  

Mentre l'equazione ci dice che due membri sono uguali, la disequazione ci dice la  
relazione appunto di disuguaglianza che esiste tra due o piu' membri.   

$\frac{1}{2}x - 3 > 0$  

Questa disequazione ci dice appunto che il membro di sinistra e' maggiore di $0$.
Esistono dei valori di $x$ che rendono vera questa disequazione, e per trovarli  
possiamo utilizzare gli ormai noti principi di equivalenza delle equazioni.  

$\dfrac{x}{2} > 3$  

$x > 6$

Questo significa che ogni $x$ maggiore di $6$ rende vera la prima disequazione, infatti:  

$\dfrac{1}{2} \cdot 7 - 3 > 0$  

$0.5 > 0$  

E' importante rendersi conto avendo a che fare con appunto diseguaglianze, ogni qualvolta  
cambiamo il segno dei membri andremo necessariamente a modificare la relazione che li lega.  

$-2x > 6$  

$\dfrac{-2x}{-2} < \dfrac{6}{-2}$  

$x < - 3$  

Se si cambia il segno si deve quindi invertire il simbolo di disuguaglianza, infatti  
ogni numero minore di $-3$ quindi $-4, -5, -6 ...$ rende vera la disequazione.  

## Disequazioni determinate, indeterminate impossibili  

Si dicono **determinate** quando hanno soluzioni costituite da un insieme infinito di  
numeri maggiori o minori di un dato numero.  

$x > 6$  

Ogni numero maggiore di $6$ rende vera la disequazione.  

Si dicono invece **indeterminate** quando qualunque numero le rende vere.  

$0x > -3$  

Qualunque numero moltiplicato per $0$ da come risultato $0$.  
La disequazione e' quindi vera per ogni numero reale e di conseguenza indeterminata.  

Si dicono invece **impossibili** quando appunto non hanno soluzione.  

$0x > 3$  

Non esiste un numero che possa rendere vera questa equazione, di conseguenza e' impossibile.  

