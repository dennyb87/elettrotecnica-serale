Il trasporto di energia elettrica avviene tramite linee che si dividono in linee aree e linee in cavo. 

# Linee aeree  

I conduttori di queste linee sono generalmente *nudi* ovvero privi di isolamento, e tesati in aria e.g. tralicci. Si preferisce l'alluminio rispetto al rame per la sua leggerezza a parita' di resistenza elettrica. Si utilizzano leghe di alluminio o corde di alluminio-acciaio per garantire la necessaria resistenza meccanica.  

![transmission_cable](https://user-images.githubusercontent.com/7195133/216758435-0d3e3cd6-4238-42ec-86a9-907d6fd71c15.jpg)  

I conduttori sono ancorati a sostegni che possono essere realizzati in acciaio di tipo tubolare o lamiera a sezione longitudinale a traliccio o in cemento armato centrifugato (CAC).  

![traliccio](https://user-images.githubusercontent.com/7195133/216758608-ba39103c-a10d-44b5-be1b-8ed9babbf71b.jpg)  

Tra conduttore e sostegno sono interposti degli isolatori normalmente in vetro o in porcellana.  

![isolatori_tralicci](https://user-images.githubusercontent.com/7195133/216758915-48c8ff62-ddb5-4c74-9362-fe47c4b0bdfe.jpg)


# Linee in cavo  

In questo caso i conduttori sono isolati tra loro e verso terra ediante materiali isolanti. Le linee in cavo sono preferibili sia per ragioni estetiche di impatto ambientale sia per ragioni di sicurezza, tuttavia il loro maggior costo ne limita l'applicazione alle aree urbane o all'interno di stabilimenti, mentre per il trasporto delle potenze elevate su grandi distanze si rende necessario il ricorso alle linee aeree con conduttori nudi.  

# Portata  

Per l'installazione di un impianto dobbiamo scegliere cavi che siano in grado di supportare la corrente di impiego $I_b$. Si parla allora di portata $I_z$ ovvero in questo caso cavi che possano supportare una corrente maggiore o uguale a quella di impiego.  

$I_z \ge I_b$  

La portata $I_z$ di un cavo elettrico e' quindi il massimo valore di corrente che puo' circolare continuativamente nel cavo, senza ridurne le prestazioni e la vita utile. Questa dipende allora dalla sezione del cavo, dalla natura del materiale isolante, dal tipo di posa e da molti altri fattori.  


# Cavi con posa in aria  

Per la scelta del tipo di cavo in relazione alla portata si fa uso delle tabelle CEI-UNEL e opportuni coefficienti di correzione. La portata di un cavo in una determinata condizione di installazione si ricava con la seguente formula:  

$I_z  = I_0 \cdot K_1 \cdot K_2$  

Dove:

* $I_0$ e' la portata alla temperatura convenzionale di $30 \degree C$
* $K_1$ e' il fattore di temperatura del luogo di utilizzo, minore e' la temperatura, maggiore sara' la portata
* $K_2$ tiene conto del numero di cavi e del tipo di posa, a strato o a fascio

### Strato  
Insieme di cavi affiancati, quindi uno accanto all'altro, distanziati o no, disposti in orizzontale o in verticale. I cavi su strato sono installati su muro, passerella, soffitto, pavimento o su scala portacavi.  

### Fascio  
Insieme di cavi non in installati a strato, per esempio passando all'interno di un corrugato in modo casuale.  

# Cavi con posa interrata  
Anche in questo caso si fa riferimento alle tabelle CEI-UNEL ed opportuni coefficienti:  

$I_z  = I_0 \cdot K_1 \cdot K_2 \cdot K_3 \cdot K_4$  

Dove:

* $I_0$ e' la portata relativa ad una determinata sezione, isolante, e modo di installazione
* $K_1$ e' il fattore di temperatura del luogo di utilizzo, minore e' la temperatura, maggiore sara' la portata
* $K_2$ tiene conto del numero di cavi e della loro posa
* $K_3$ correzzione di profondita' di posa
* $K_4$ correzione di resistivita' termica del terreno

