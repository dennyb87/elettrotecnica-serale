# Il concetto di derivata  

Geometricamente, data una funzione $f(x)$ la derivata nel punto $x_0$ rappresenta la pendenza della retta tangente alla funzione in quel punto. Talvolta chiamata [tasso di variazione istantaneo](https://www.youtube.com/watch?v=9vKqVkMQHKk) per quanto paradossale.  

![derivative_concept](https://github.com/user-attachments/assets/65be9ba0-bb31-4c5e-9cde-c889d736b260)  

Per trovare la pendenza della retta tangente al punto $P$ vogliamo prima trovare l'equazione generale della pendenza di una retta passante per due punti della funzione, rispettivamente $P$ e $Q$. Diventa intuitivo allora pensare che riducendo la distanza $h$ in particolare nel limite con $h \to 0$ troveremo la pendenza della retta tangente in $P$.  

![shrinking_h](https://github.com/user-attachments/assets/04d61ffa-277b-4ac0-8bc9-3bb525af4a09)  

Dalla definizione ricaviamo la pendenza della retta $PQ$ ...  

$m = \dfrac{\Delta y}{\Delta x}$  

$m_{PQ} = \dfrac{y_Q-y_P}{x_Q-x_P} = \dfrac{f(x_0+h)-f(x_0)}{(\not{x_0}+h)-\not{x_0}} = \dfrac{f(x_0+h)-f(x_0)}{h}$  

La pendenza della retta tangente in $P$ e' allora individuata dal limite di $m_{PQ}$ con $h \to 0$  

$\displaystyle{\lim_{h \to 0}\ m_{PQ}= \lim_{h \to 0}\ \dfrac{f(x_0+h)-f(x_0)}{h}}$  

Se il limite e' un valore finito allora abbiamo trovato la pendenza della retta tangente passante per $P$.  

![derivative_at_p](https://github.com/user-attachments/assets/299da599-35d8-4bc9-ac02-d2f42311433f)  

Dalla definizione di retta possiamo quindi derivare l'equazione generale della retta passante per un punto conoscendone il coefficiente angolare. Dato il punto $P = (x_0,\ y_0)$ ed un coefficiente angolare $m_r$ se $y = mx+c$ allora...  

$y_0 = m_rx_0+c \implies c = y_0-m_rx_0$  

Facendo le opportune sostituzioni si allora che...  

$y = mx+c = m_rx+y_0-m_rx_0$  

$y = y_0+m_r(x-x_0)$  
